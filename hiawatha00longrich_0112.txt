102 Hiawatha's Vision.

Sed cor, sublimi pastum

Naturae renascentis pulcritudine,

obliviscitur moestitiae paullatim.

Tandem appropinquat aestas:

Atque ille, juxta Lacus littora,

Lacus immensum relucentis,

Sui tugurii in janua

Mane aestivo contemplabatur,

Destinata consilia definiens.

Largus aer integritatem olebat,

Gaudium irradiabat terra3 ’

Et coram, aurea in apricitate,

Ad occiduum praeteribant nemus

Gilva mellificantium examina

Apum, sub sole canora.

Clarum supra relucebat caelum,

Levia infra lacus aequora,

Cujus e gremio exsultabat §qualus ν

Calido sub jubare scintillans.

At maxima lacus ad marginem silva

Tranquillo in aequore inversa apparet,

Immotis subtus cacuminibus,

Jamque a fronte Hiawathae abstersum est

Quidquid doloris insederat ;

Ut a fluvio caliginosus aer,

Ut a prato evanescit nebula.

Ille subridenS, exsultans,

Ut vates futurorum gnarus,

Constabat forti cum fiducia.
Tandem subito arrectus properat

Obitque universum vicum,

In contionem vocans ad vesperam,

Sui ante portam domicilii.

