CARMEN HIAWATHAE.

Maximos serpenteis igneos
Contortos ludenteisque videas,
Custodes illius tremendos:
Ast aqua stagni picea
Longe lateque atra pertingit
Ad purpureas usque nubeis vesperis.
Teterrimus ille magorum omnium
E paludibus febrem albamque nebulam,
Venenatos pestium vapores,
Cum morbo ac morte nobis immittit.
Ergo clavam cape atque arcum
Cum sagittis iaspare praefixis,
Caestusque, et betuleam cymbam
Sebo squali latera perunctam,
Ut per atrorem aquae piceae
Velociter praetervectus occidas
Magum hunc immisericordem,
Et populum e febre liberes,
Quam e locis uliginosis exhalat.”
Illico tunc Hiawatha meus
Paratu se bellico instruxit,
Et betuleam deduxit cymbam.
Hujus latera manu palpavit,
Laetusque “ O mea 1 ’' inquit,
“ Ubi igneos serpentes videbis,
Ubi piceum flumen, prosilito.’'
Tum prorsum exsilit cymba,
Sublimisque animi Hiawatha
Tristem sine more cantum belli
clangit t sed voltur superne,
Ales ille belli maximus,
Volucrium dominus pennatarum,
Stridens caelum pervolat.

