CARMEN HIAWATHAE.

Tum in fiumen decurrens praecipitati
Abluebant pigmenta bellica.
Superna clara fluebat aqua,
Ut limpida emicuerat sub pedibus
Domini vitae degredientis.
At inferior nigrescebat unda,
Puniceis maculis discolor,
Quasi mixto cruore distincta.

Ex amne egressi bellatores,
Bellicis pigmentis abluti,
Clavas bellicas sepeliverunt
Cum ceteris telis sub ripas.
Tum Daemon supremus benigne
Arrisit filiis impotentibus.

Atque illi obsequio tacito
Erutum ex lapicidina saxum
In leVes pacis tubulos confingebant3
Et proceras fluvii arundines
Clarissimis decorabant pennis
J amjam suam in domum profecturi.
At Dominus vitae, ascendens
Per fissa nimborum aulaea
In apertas caeli januas,
Horum ab oculis evanuit,
Fumo involutus pacificoÎ‡

