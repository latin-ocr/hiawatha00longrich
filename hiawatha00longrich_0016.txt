The Peace-pipe.

Dum flamma excitata prorumperet.
Tum erectus ipse in montibus
Daemon supremus, gentibus significans,
Fumum pacificum tubulo exhalabat.
Per matutinam aeris quietem
Lente lentus surrexit fumus,
Unum primo nigredinis filum,
Tum densior caerulescens vapor,
Mox niveus se explicans nimbus
Silvestrium instar cacuminum
Altius in horas exsurgens,
Donec attigit culmen coeli
Confractusque passim dispergebatur.
Scilicet a valle Tawasenthae
Atque Wyomingae a valle prorsum,
A nemoribus Tuscalousae‚
A longinquis montibus Saxosis,
A lacubus fluviisque Septentrionis,
Cunctae gentes procul dispexere
Fumi ascendentis signum
E pacifico tubulo exspirati.
“ Propitius ecce fumus !”
Inquiunt populorum vates.
“Hoc signo, tanquam virgul'a saligna,
Quam manus innuentis vibrat,
Ad concilium suum Daemon supremus
Genteis convocat ac bellatoreS.''
Secundum fluviOS, per campos herbidos,
Venere gentium bellatore8‚
Delawari, Mohauci, Coctavi,
Camantii, Sotsoni, Nigripedes,
Paunaei, Omahavi, Mandani,
Dacotae, Hurones‚ Ogibbawaiae 3

