CARMEN HIAWATHAE.

At vero Hiawatha, dedignans
Quando lupum videt appropinquare,
Repudiat objurgans hostem,
Isque victus pudore demergitur.
Ortkaqoriseo dein Molae eadem
Imperat squalus ; sed itidem
Quando hic, re infecta, rediit, ·
Tunc Rex ipse piscium, commotus
Ex alba fundi arena,

Iracundo corporis gestu

Penitus per nervos quatitur.
Laminas armaturae clangit,
Pigmentis fulgidissimus bellicis ;
Mox in apricum jubar

Saltu subjicitur concitatissimo z
Et (posteros si oportet credere,
Quae atavi tradidere miracula,)
Faucibus absorpsit ingentibus
Et cymbam et Hiawatham.

Atqui hic tenebrosa in caverna,
Ut caudex nigro in flumine
Caecus decurrente praecipitatur,
Tamen vi valida connisus
Et manibus circumcirca palpans,
Cor squali strenuus avellit :
Atque is demortuus illico
Ad summas aquas submittitur,
Ubi vix per fauceis maximas
Et aura et lux intrabat.

Jamque hilari cum garritu sciurus
Saltu projectus in ostium

Caudam ad auras praepandit,

Quo remige squalus ingens

53

