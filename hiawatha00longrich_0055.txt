CAR ΜΕΝ HIAWATHAE .

Tenerioribus eloquebatur numeris.
Quippe canebat de pace ac libertate,
De venustate, suspiriisque amoris,
De morte, deque vita in insulis
Illis beatorum immortali,
In Regni terra Futuri.

CarIssimus sane Hiawathae
Fuit ille lenis Chibiabus,
Omnium peritissimus musicae,
Omnium cantare dulcissimus.
Hunc propter lenitatem diligebat
Et propter carmen effascinans.
At carus fuit item Hiawathae
Mortalium validissimus Quasinda‚
Vi corporis longe cet-erorum ,
Vireis hominum exsuperans.
Hunc ipsas ob vireis diligebat,
Quippe merae bonitati addictas.

Qui quidem arbores portabat humero,

Cedros tanquam lanceas projiciens ε

Retia digitis, ut stramenta, rumpebat,

Et scopulos eruebat e sedibus.
In decursu amnis rapido Pautingis
Fibrorum Regem ut vidit luctantem,
Imos in gurgites demersus ipse
Fibrum retulit undis suffocatum.

. Tale fuit, ut memoravi,
Par amicorum Hiawathae.
Diu concordes degerunt
Corde aperto colloquentes,
Dum inter se multa excogitant,
Ut humanas prosperent genteis.

45

