18

The South Wnd.

Atque in dies impotentius flagrantius
Flavicomam adamabat virginem.

Sed pinguior segnisque nimium

Ad procandum non se concitabat ; ,
Ut persequi atque ambire feminam
Nimis socors atque otiosus.

Itaque contuebatur tantummodo
Residebat, suspirabat, exoptabat
Herbosi campi Ν ympham.

At, mane quodam in Aquilones contuens,
Flavos hujus cincinnos aspexit
Mutatos atque albedine obtectos,
Quasi nivibus concretos candidissimis.
—“ O mi frater e terra Septentrionali‚
Albi regno Cuniculi,

Tu puellam mihi surripuisti
Manu huc longinqua pertingens:
Tu fabulis tuis Septentrionalibus
Virginem meam conciliasti.’'

Sic aeger animi Aestivus
Moerore incendebat auras.

Jamque Auster per immensa pratorum
Evagabatur suspiriis fervidus,
Impotentibus Aestivi suspiriis ι

Donec aer tanquam nivibus effloruit,
Pappis carduorum lanuginosus,
Virgoque illa jubare crinita

E prato evanuit prorsus 3

Neque unquam postilla¹ Aestivus
Flavicomam aspexit virginem. '

Ο false spei Aestive l
Non feminam tu prospexisti,

Non virginem suspiriis expetisti ς

