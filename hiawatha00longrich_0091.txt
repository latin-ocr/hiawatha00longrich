C ARMEN HIA WATHAE.

Ille, sui impotens, fanatico
Abreptus venandi impetu,
Insequitur per ventum, per nebulam,
In glacie subtus perfida.

Sed infra daemones mali
Opperiebantur insidiantes,
Et glacie pedibus suffracta
Corpus infelicis hauserunt
Ima in arena conditum :

Sic illum in lacus gurgite
Obruit Neptunus Dacotensis.

At e promontorio Hiawatha
Vocem tam plenam angore
Tamque terribilem profudit,

Ut bonassus aurem admoverit,

Ut lupi e pratis ululaverint,

Et longinquus evigilans tonitrus
Luctuosa voce responderit.

Tum ore atrato, obvoluto capite,
In tugurio ad septimum nundinum
Considebat semper lamentans:

‘⁶ Decessit musicorum suavissimus,
A nobis aeternum discessit:

Sed ad summum harmoniae magistrum
Propius tandem aliquanto
Migravit meus frater Chibiabus.''

Igitur pini e viridi nigricantes
Tetricis plangebantur flabellis,
Purpurea motantcs nucamenta,
Communi tristitia tristes,
Querentes tenerum ac flebiliter.

Vere adveniente, silva universa
Chibiabum anquisivit nequidquam.

G

81

