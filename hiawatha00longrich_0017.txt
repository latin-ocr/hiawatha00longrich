CARMEN HIAWATHAE.

Pacifico tubuli signo
Omnes in unum contracti
Ad montes camporum herbosorum
Russamque tubulorum lapicidinam.

In prato constitere bellatores
Cum telis atque paratu bellico,
Picti tanquam Auctumni folia,
Velut caelum matutinum distincti,
Inter se ferociter obtuentes
Torva luce ex oculis indomitis;
Quippe in pectoribus condebant inimicitias
Diras, longinquas, avitas,
Haereditariam ultionis sitim.

Sed Daemon supremus, gentium parens,
Cum misericordia eos aspexit,
Cum patris tenera caritate ς
Ut qui iras horum ac rixas
Pro puerorum jurgiis aestimabat
Succensentium et inaniter pugnantium.
Itaque, dextra desuper imminens,
Umbra ejusdem subigebat
Obstinatam irarum pervicaciam,
Febriculosam sanguinis sitim ;
Et augusta maxumaque voce
Instar sonitus longinquorum fluminum
In profundos gurgites praecipitantium,
Gravi monitu sic eos increpabat:

‘⁶ O filii mei miserandi,
Auscultate voces sapientiae.
Obedite orationi monitoriae
E labris summi Daemonis
Vestrique auctoris, Domini vitae.

· “Agros ego vobis venaticos dedi,

