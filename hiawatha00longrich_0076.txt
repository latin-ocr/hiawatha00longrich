66 Return with Minnehaha.

Per loca silvestria, pratensia,

Senem linquens solitarium

Sui tugurii in janua.

At praecipites amnis aquae

E longinquo alloquentes

Salvere jubebant Minnehaham.
Senex ad laborem rediens

Aprica in janua sedet,

Secum murmurans admiransque,

Quod filia dilecta et pia

Patrem senem opis indigentem

Deserit propter ignotum juvenem,

Qui pennis fulget, calamis ludit.

Hunc virgo sequitur pulcerrima,

Hospitis gratia relinquens omnia Ξ
Ceterum decedentibus iter

Jucundum, nec longum, videbatur,

Per silvas immensum extentas,

Per florida prata, per monteis,

Per fluvios depressasque convalleis.

Tardius incedebant3 nam vireis

conjectabat ine Minnehahae‚

Quam suis in brachiis portabat

Trans latissimorum amnium vim,

Nec graviorem aestimabat pluma

Vel sua verticis crist-a.

Impeditam aperiebat semitam,

Noctuque sub ramorum fornice

Cubile e cicutis construebat,

Igni e pineis nucamentis

Siccis ante ostium accenso.

Cum peragrantibus peragrabant aurae

In campos pratenseis silvasque.

 

