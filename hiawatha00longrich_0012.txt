Introduction.

In contabulatis fibri casulis,
In vestigiis ungularum bonassi,
In laribus aquilarum praecelsis.
Haec illi cecinere ferae volucres
Per montana incultorum rusceta,
Per maximas tristeisque paludes.
Talia cecinit pluvianus et mergus glacialis,
Ardea caerulea ac tetrao.
Ultra si rogites, quis fuerit Nawadaha,
Tali responso explicem.
“In valle viridi fac silente
Propter rivulos amoenos Tawasenthae

Habitabat ‘vates Nawadaha· ;

Κ Vicumque Indicaniim circumcirca
Ambiebant prata ac segetes.

Ultra autem silva constitit

Ac nemora pinorum vocalium,
Aestate viridium, albarum hieme,
Semper suspirantium, semper canentium.
At amoenos illos rivulos

Posses per vallem indagare

Verno aquarum impetu,

Aestivo alnorum auctu,

Alba Auctumni nebula,

Nigro Hiemali alveo.

Propter quos habitabat ille vates
Ipsa in valle Tawasenthae,

Viridi valle ac silenti.

Illic de Hiawatha cantabat,
Recitabatque carmen Hiaw‘athae,
Miri hominis mirabiliter nati3

Ut oraverit ac famem toleraverit,

Ut vixerit, desudaverit, perduraverit,

