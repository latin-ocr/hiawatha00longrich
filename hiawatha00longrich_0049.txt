CARMEN HIAWATHAE.

In Orientem trameantes,
Agros saltusque interstinguant.
Sol tandem coelo decidit
Occidentis fluctibus innatans,
Sicut rubrum Autumni folium
Deciduum aquis insidit
Gremioque aequoris sorbetur.

Atque ecce! adolescens Zeanus
Cum molli crine relucente,
Cum viridi ac croceo vestitu
Et procero cristarum splendore,
Stans in ostio, annuit manu.
Tunc, ut qui dormiens ambulat,
Α Marcore pallidus, sed intrepidus,
E casula exiit Hiawatha,
Cum Zeano luctaturus.

Mox rura rotantur vertigine,
Permjstis coelo ac silvis 3
Et forti in pectore subsultat
Cor illi, ut acipenser vi multa
Retia rupturus prosilit.
Tanquam annulus ignis rutili,
Circum flagrabant infima coeli ;
Quasi centum uno in orbe soles
Illum luctatum contuerentur.

At repente solus Hiawatha
Viridi in herba astat relictus,
Certamine anhelans effreno ς
Coramque exanimus jacet
Passis crinibus adolescens,
Crista vestituque discisso,
Mortuus sub sole occidenti.
Deinde, ut jusserat Zeanus,

39

