CARMEN HIAWATHAE.

Ursum montanum, interemi.
Demum, quum tibi Mortis oculi
Per tenebras horrendi affulgebunt‚
Ego tecum regnum communicabo.
Exinde tu Cauri accipieS,

Venti Penetralis‚ regimen.’'

Ergo domum redit Hiawatha‚
Ruris prospectu jam laetus,
Caelique auris perfruens ;

Etenim ira discesserat acerba,—
A mente ultionis meditatio,
Ab animo febriculosus ardor.

Sed gressum tardavit semel,
Semel tantummodo moratus est,
Ut a vetere sagittarum fabro
Mucrones sagittarios coemeret
Medi-a in regione Dacotarum,
Ubi praecipites Minnehahae
Per querceta fulgent aquae
Inque vallem ridentes desiliunt.

Ibi vetus sagittarum faber
Ex arenaceo saxo atque ex achate,
Ex silice atque iaspare confingebat
Mucrones sagittarum acutissimos,
Eduros, usque ad aciem politos,
Impenso coemendos pretio.

Apud eum habitabat filia
Nigris oculis decora,

Ut ipsa Minnehaha versatilis,
Mobilis inter umbram ac jubar,
Vultu arridente seu adducto,
Pedibus instar undarum rapidis,

Cincinnis instar undarum fluentibus,

31

